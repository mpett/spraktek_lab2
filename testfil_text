den ”Kingdom tower” ska bli 170 våningar och en kilometer hög. Därmed kommer Saudiarabien att överträffa Burj Khalifa i Dubai. Den nya finansieringen täcker kostnader upp till drygt 17 miljarder kronor, skriver al-Jazira.

Bolaget bakom projektet är Kingdom Holding som är grundat och majoritetsägt av den saudiske prinsen Alwaleed bin Talal. Enligt tidningen Forbes är han värdens 34:e rikaste. Arkitekten bakom den enorma byggnaden är Adrian Smith, samma arkitekt som ritat Burj Khalifa i Dubai.

Fler byggnader är planerade i anslutning till skyskrapan, och området som ligger vid Röda havet ska kallas för Jeddah economic city. I söndags hade man nått 26:e våningen och enligt ett tidigare uttalande så byggs en ny våning var fjärde dag. Kingdom tower beräknades för ett år sedan att vara färdig 2018, men enligt samma beräkning så skulle man i dag vara uppe i 90 våningar i stället för 26. Ursprungligen var byggnaden planerad att bli ännu högre men efter en geologisk undersökning av marken skalades ungefär 500 meter av.

Trots det beräknas byggnadsverket stå klart i tid nu när finansieringen är säkrad, enligt Mounib Hammoud som är vd för Kingdom Holdings dotterbolag Jeddah economic company. Men redan innan byggnaden är klar finns en utmanare. I november tillkännagavs att en ännu högre byggnad planeras i Basra i södra Irak. Byggnaden som ska mäta 1.152 meter hög ska heta ”The bride of the Gulf”, inget datum är satt för byggstart ännu.
